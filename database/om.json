{
  "heroText": "DANMARKS HYGGELIGSTE FESTIVAL I HJERTET AF FYN",
  "sectionTitle": "OM.",
  "beskrivelse": "Rudme Festival arbejder hvert år på at stable 'Danmarks hyggeligste festival' på benene, og på at være et samlingspunkt for unge, uagtet geografi eller økonomisk baggrund. Vi er en lille festival i vækst som i 2016 husede 150 gæster, men som i 2023 er vokset til 1600 besøgende.<br><br>Rudme Festival handler om sammenhold og fællesskab, om at være til stede med hinanden og nyde at der på festivalen er højt til loftet. Vi bestræber os på at skabe en mangfoldig begivenhed, hvor alle inputs valideres og føres ud i livet. Vi arbejder aktivt på at holde festivalen lokal og hyggelig – også selvom den vokser. Det er derfor højt prioriteret at aktivere det flittige og ofte oversete nærmiljø, der med stor fornøjelse deltager i festlighederne.<br><br>Rudme Festival er stærkt engageret i at skabe en attraktiv scene for den danske upcoming musikscene. Vi har ligeledes stort fokus på at afholde en festival med fokus på mangfoldighed og diversitet både i vores lineup og festivalgængere. Det betyder at vi ikke tolererer racisme eller diskrimination af nogen art. Vi har derudover en nultolerance-politik hvad angår hårde stoffer, som vi ikke accepterer på festivalpladsen.<br><br><br><br>Festivalen er non-profit og er udelukkende drevet af frivillige. Et evt. overskud går til næste års festival eller andre lokale kulturelle unge aktiviteter.<br><br>Festivalen er drevet af Rudme Festival foreningen der arbejder aktivt med at få flere unge engageret i kulturel udfoldelse, entreprenørskab og frivillighed, gennem afholdelsen af Rudme Festival og andre kulturelle arrangementer."
}