{
  "heroText": "DANMARKS HYGGELIGSTE FESTIVAL I HJERTET AF FYN",
  "sectionTitle": "OM",
  "beskrivelse": "Rudme Festival arbejder hvert år på at stable 'Danmarks hyggeligste festival' på benene. Året rundt arbejder frivillige kræfter på at skabe et samlingspunkt for unge, uagtet geografi, seksualitet, politisk overbevisning, økonomiske ståsted eller kulturelle baggrund – et sted hvor der er plads til alle. Vi er en lille festival i vækst som i 2016 husede 150 gæster, men som i 2026 er vokset til 2000 besøgende.<br><br>Rudme Festival handler om sammenhold og fællesskab, om at være til stede med hinanden og for hinanden. Rudme Festival er en festival med højt til loftet. Vi bestræber os på at skabe en mangfoldig begivenhed, hvor alle inputs valideres og føres ud i livet. Vi arbejder aktivt på at holde festivalen lokal og hyggelig – også selvom den vokser. Rudme Festival er helt afhængig af det nærmiljø festivalen kommer af. Det er derfor højt prioriteret at aktivere og inkluderer det flittige og ofte oversete nærmiljø, der med stor fornøjelse deltager i festlighederne, og gør det muligt for festivalen at bidrage til den sociale bæredygtighed i lokalområdet.<br><br>Rudme Festival er stærkt engageret i at skabe en attraktiv scene for den danske upcoming musikscene. Vi har ligeledes stort fokus på at afholde en festival med fokus på mangfoldighed og diversitet både i vores musik-lineup og events. Det betyder at vi ikke tolererer racisme eller diskrimination af nogen art. Vi har derudover en nultolerance-politik hvad angår hårde stoffer, som vi ikke accepterer på festivalpladsen.<br><br>Festivalen er non-profit og er udelukkende drevet af frivillige. Et eventuelt overskud går til næste års festival eller andre lokale kulturelle unge aktiviteter i Faaborg-Midtfyns Kommune.<br><br>Festivalen er drevet af Rudme Festival foreningen, der arbejder aktivt med at få flere unge engageret i kulturel udfoldelse, entreprenørskab og frivillighed, primært gennem afholdelsen af Rudme Festival, men også andre kulturelle arrangementer.<br>"
}